---
title: "Gezond & Ethisch sporten"
description: "Gezond & Ethisch sporten"
heroImage: "feature/gezondsporten.png"
heroImageAlt: "Logo Gezond Sporten"
navOrder: ["api", "gedragscodes", "privacy"]
---

Bij judoclub Oosterzele vzw hechten we veel belang aan het je “goed voelen” in de club. De club moet de plaats zijn waar je jezelf kan zijn ongeacht wie je bent of hoe je denkt. Het is de plaats waar je tot mentale rust kan komen . De plaats waar je vrienden kan maken en leuke dingen doet.

Daarom volgen we bij judoclub Oosterzele vzw de [richtlijnen voor Gezond en Ethisch Sporten](https://www.judovlaanderen.be/gezond-en-ethisch-sporten-voor-clubs/) zoals uitgezet door [Judo Vlaanderen vzw](https://www.judovlaanderen.be/).

Gebeuren er dingen in de club die je een slecht gevoel geven, kan je je verhaal altijd kwijt bij ons [Aanspreekpunt Persoonlijke Integriteit (API)](/gezond-ethisch-sporten/api) of bij onze trainers of bestuursleden als zij ook je vertrouwen genieten.

In onze club staat plezier hebben in je sport veel hoger gerangschikt dan competitief resultaten halen. Natuurlijk is een combinatie van beiden zeker mogelijk. Welk doel je jezelf ook stelt iedereen in de club zal dat respecteren.

De gedragcode posters van judovlaanderen vzw die in de club uithangen zijn basisrichtlijnen die al een zeer goed begin zijn om ervoor te zorgen dat iedereen in de club zicht goed in zijn vel kan voelen. [De gedragscodes kan je ook op deze link vinden](/gezond-ethisch-sporten/gedragscodes).

Als club hebben we ook de [Panathlon verklaring](https://www.panathlon-vlaanderen.be/panathlonverklaring-ethiek-jeugdsport/) ondertekend om onze ondersteuning van deze waarden kracht bij te zetten.

Pesten kan echt niet en zeker niet in judoclub Oosterzele. In onze clubs proberen onze trainers gans het seizoen hier bijzondere aandacht aan te geven. Tijdens, voor en op het einde van de trainingen blijven ze hierover met de judoka’s communiceren en gaan ze in communicatie met alle betrokkenen als ze iets opmerken of ervan op de hoogte gebracht worden. Natuurlijk steunen we ook de “week tegen pesten” maar ons engagement stopt niet bij deze ene week, we werken hier een gans jaar aan door. Met judoclub Oosterzele hebben we de ambitie om de leukste (voor **iedereen**) en meest inclusieve club van de wereld te zijn.

Gezond sporten betekend voor judocluboosterzele meer dan enkel gezond eten en drinken. Het betekend ook dat onze trainers rekening houden met de leeftijd van onze judoka’s en hen begeleiden op lange termijn en niet gericht zijn op kort succes. Het doel bij als onze judoka’s is om ze tot op hoge leeftijd kunnen laten judo doen. Aftrainen op jonge leeftijd, te vroege krachttraining, worpen voor succes op korte duur en belastend voor het lichaam staan allemaal **NIET** op de planning.
